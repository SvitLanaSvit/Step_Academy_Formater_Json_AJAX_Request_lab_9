Завдання 1
Реалізуйте JSON formatter. 
На вебсторінці користувачеві доступні: текстове поле, кнопка та блок для результату форматування. У текстове поле можна вводити JSON-дані в будь-якому форматі (одним рядком, із зайвими відступами тощо). При натисканні на кнопку необхідно відформатувати дані та відобразити їх у блоці результатів праворуч. При форматуванні даних у прикладі нижче використаний відступ у 4 пробіли.

Завдання 2
Реалізуйте вебсторінку «Каталог копірайтерів».
При відкритті сторінки необхідно відобразити імена всіх доступних копірайтерів. Дані отримувати за допомогою AJAX-запиту з ресурсу JSONPlaceholder. 
Алгоритм дій для отримання списку користувачів:
1. Надіслати GET-запит на адресу : https://jsonplaceholder.typicode.com/users.
2. Отримати відповідь у форматі JSON. Відповіддю буде масив із 10 користувачів.
3. Розпарсувати дані з відповіді та записати їх у колекцію об’єктів вашого типу даних User.
4. Сформувати HTML-елементи і додати їх у DOM.
Під час вибору копірайтера нижче відображається його докладна інформація та кнопка Show posts. 
Для того щоб отримати детальну інформацію, необхідно надіслати запит на ту ж адресу: https://jsonplaceholder.typicode.com/users, але додавши параметр id з необхідним значенням. В результаті адреса виглядатиме так: https://jsonplaceholder.typicode.com/users?id=2, або у скороченому варіанті: https://jsonplaceholder.typicode.com/users/2.
При натисканні на кнопку Show posts необхідно вивести всі пости вибраного копірайтера. Список постів можна отримати, надіславши запит на адресу: https://jsonplaceholder.typicode.com/posts з параметром userId.
Посилання на JSONPlaceholder: https://jsonplaceholder.typicode.com/.
Посилання на альтернативний API з користувачами (для того випадку, якщо JSONPlaceholder не працюватиме): https://reqres.in/. 
Якщо і цей API не буде працювати, вам доведеться самостійно знайти інший доступний ресурс і адаптувати під нього завдання.